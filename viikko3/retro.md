## Start, Stop, Continue, More of, Less of Wheel

Retrospektiivissä piirretään ympyrä, joka jaetaan viiteen osaan. Tiimi pohtii työskentelytapojaan ja täyttää ympyrän seuraavasti:

Start: Mitä asioita pitäisi alkaa tehdä joita ei olla tähän mennessä tehty?

Stop: Minkä asioiden tekeminen pitäisi lopettaa, mikä haittaa työskentelyä tai mistä ei ole hyötyä?

Continue: Mitä hyväksi todettuja toimintatapoja jatketaan?

More of: Mitä pitäisi tehdä enemmän?

Less of: Mitä pitäisi tehdä vähemmän?


## Glad, Sad, Mad

Jokainen tiimin jäsen kirjoittaa lapuille lyhyesti huomioita, hyviä ja huonoja, menneestä sprintistä. Jokainen käy sitten kiinnittämässä laput taululle, joka on jaettu kolmeen sarakkeeseen: glad, sad ja mad, sen mukaan mitä tunteita kyseinen huomio herättää. Joku tiimistä ryhmittelee sitten samoihin aiheisiin liittyvät laput yhteen. Sen jälkeen tiimi äänestää mitä aiheita käsitellään pidemmälle, ja retrospektiivin vetäjän (yleensä scrum master) johdolla käydään keskustelua järjestyksessä alkaen eniten ääniä saaneesta aiheesta siihen asti, kunnes kaikki aiheet on käyty läpi tai retrospektiiviin varattu aika loppuu.
